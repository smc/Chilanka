<html>
  <head>
    <title></title>
    <meta http-equiv="content-type" content="text/html; charset=UTF-8">
    <style>
    @font-face{
      font-family: Chilanka;
      src: url(../Chilanka.ttf);
    }
    body {
      width: 80%;
      padding-left: 10%;
      font-family: 'Chilanka', sans;
      font-size: 1em;
      line-height: 1.5em;
      font-weight: normal;
      text-align: left;
    }
   </style>
  </head>
  <body>
  <div class="prose" contenteditable lang=ml>
<p>
 പ്രിയപ്പെട്ട സാറാമ്മേ, ജീവിതം യൗവ്വനതീക്ഷ്ണവും ഹൃദയം പ്രേമസുരഭിലവുമായിരിക്കുന്ന ഈ അസുലഭ കാലഘട്ടത്തെ എന്റെ പ്രിയസുഹൃത്ത് എങ്ങനെ വിനിയോഗിക്കുന്നു? </br>ഞാനാണെങ്കില്‍ - എന്റെ ജീവിതത്തിലെ നിമിഷങ്ങള്‍ ഓരോന്നും സാറാമ്മയോടുള്ള പ്രേമത്തില്‍ കഴിക്കുകയാണ്.</br> സാറാമ്മയോ?
</p>
<p>
ഗാഢമായി ചിന്തിച്ച് മധുരോദാരമായ ഒരു മറുപടിയാല്‍ എന്നെ അനുഗ്രഹിക്കണമെന്ന് അഭ്യര്‍ത്ഥിച്ചുകൊണ്ട്,</br> സാറാമ്മയുടെ കേശവന്‍ നായര്‍.
</p>
-<b>പ്രേമലേഖനം (ബഷീര്‍)</b>
</br>
</br>
<div class="poem">
<p>
ആറ്റിന്‍ വക്കത്തെ മാളികവീട്ടില-</br>
ന്നാറ്റുനോറ്റിട്ടൊരുണ്ണി പിറന്നു.</br>
ഉണ്ണിക്കരയിലെക്കിങ്ങിണി പൊന്നു കൊണ്ടു-</br>
ണ്ണിക്കു കാതില്‍ കടുകടുക്കന്‍.</br>
</p>
<p>
പാപ്പ കൊടുക്കുന്നു പാലു കൊടുക്കുന്നു</br>
പാവ കൊടുക്കുന്നു നങ്ങേലി.</br>
കാച്ചിയ മോരൊഴിച്ചൊപ്പി വടിച്ചിട്ടു</br>
മാനത്തമ്പിളി മാമനെക്കാട്ടീട്ടു</br>
കാക്കേ പൂച്ചേ പാട്ടുകള്‍ പാടീട്ടു</br>
മാമു കൊടുക്കുന്നു നങ്ങേലി.</p>
-<b> പൂതപ്പാട്ട്(ഇടശ്ശേരി)</b>
</div>
</br></br>
<div>
<p>
വീണ്ടും കാണുക എന്നൊന്നുണ്ടാവില്ല.</br>
നീ മരിച്ചതായി ഞാനും ഞാന്‍ മരിച്ചതായി നീയും കണക്കാക്കുക.</br>
ചുംബിച്ച ചുണ്ടുകള്‍ക്ക്‍ വിടതരിക.
</p>
-<b>ലോല (പത്മരാജന്‍)</b>
</div>
</br></br>

<div class="poem">
<p>
മലരണിക്കാടുകൾ തിങ്ങിവിങ്ങി,</br>
മരതകകാന്തിയിൽ മുങ്ങിമുങ്ങി,</br>
കരളും മിഴിയും കവർന്നുമിന്നി</br>
കറയറ്റൊരാലസൽ ഗ്രാമഭംഗി</br>
പുളകം‌പോൽ കുന്നിൻപുറത്തുവീണ</br>
പുതുമൂടൽമഞ്ഞല പുല്കി നീക്കി,</br>
പുലരൊളി മാമലശ്രേണികൾതൻ-</br>
പുറകിലായ് വന്നുനിന്നെത്തിനോക്കി.</br>
എവിടെത്തിരിഞ്ഞൊന്നു നോക്കിയാലെ-</br>
ന്തവിടെല്ലാം പൂത്ത മരങ്ങൾമാത്രം;</br>
ഒരു കൊച്ചു കാറ്റെങ്ങാൻ വന്നുപോയാൽ</br>
തുരുതുരെപ്പൂമഴയായി പിന്നെ!
</p>
-<b>രമണന്‍(ചങ്ങമ്പുഴ)</b>
</div>

<div class="poem">
<p>
തോറ്റ കുട്ടി പുറത്തേക്കിറങ്ങി<br>
തോട്ടു വെള്ളത്തില്‍ പുസ്തകം വിട്ടു<br>
കാറ്റിലേക്കു കുടയും കൊടുത്തു.<br>
തുണ്ടു പെന്‍സിലെറിഞ്ഞു കളഞ്ഞു<br>
കണ്ട കാട്ടു വഴിയില്‍ നടന്നു...<br>
തൊട്ടു മെല്ലെ വിളിച്ച പോല്‍ തോന്നി<br>
തൊട്ടടുത്തു പിറകില്‍ വന്നാരോ<br>
തിത്തിരിപ്പക്ഷി മൂളിയതാകാം<br>
കൊച്ചു തുമ്പയോ മൈനയോ ആവാം<br>
കാട്ടുവള്ളിയില്‍ തൂങ്ങിക്കുതിച്ച്<br>
കാട്ടിലേക്കവന്‍ ചെന്നുപോല്‍ പിന്നെ<br>
പൂത്ത മുല്ലതന്‍ സൗരഭം നീന്തും<br>
കാറ്റവനൊരു പാട്ടു പോല്‍ തോന്നി<br>
പൂക്കളൊക്കെയും വാക്കുകള്‍, പായും<br>
കാട്ടരുവി കള കള ഗാനം<br>
രാത്രി നക്ഷത്ര വിസ്തൃതാകാശം<br>
നീര്‍ത്തി വച്ചൊരു പുസ്തകമായി<br>
തോറ്റ കുട്ടിയെ തോളത്തു വച്ചു.<br>
പൂത്തു നിന്നു മരതകക്കുന്ന്<br>
തോല്‍ക്കുകില്ല നീയെന്നേ പറഞ്ഞു<br>
കാത്തു നില്‍ക്കുന്നൊരമ്പിളിത്തെല്ല്...!


</p>

<b>തോറ്റകുട്ടി(റഫീക്ക് അഹമ്മദ്)</b>

</br></br>


<div class="poem">
<p>കനകച്ചിലങ്ക കിലുങ്ങിക്കിലുങ്ങി,<br>
കാഞ്ചനകാഞ്ചി കുലുങ്ങിക്കുലുങ്ങി<br>
കടമിഴിക്കോണുകളിൽ സ്വപ്നം മയങ്ങി,<br>
കതിരുതിർപ്പൂപ്പുഞ്ചിരി ചെഞ്ചുണ്ടിൽത്തങ്ങി;<br>
ഒഴുകുമുടയാടയിലൊളിയലകൾ ചിന്നി<br>
അഴകൊരുടലാർന്നപോലങ്ങനെ മിന്നി;<br>
മതിമോഹനശുഭനർത്തനമാടുന്നയി, മഹിതേ<br>
മമ മുന്നിൽ നിന്നു നീ മലയാളകവിതേ!<br>
ഒരുപകുതി പ്രജ്ഞയിൽ നിഴലും നിലാവും<br>
ഒരു പകുതി പ്രജ്ഞയിൽ കരിപൂശിയവാവും<br>
ഇടചേർന്നെൻ ഹൃദയം പുതുപുളകങ്ങൾ ചൂടി<br>
ചുടുനെടുവീർപ്പുകൾക്കിടയിലും കൂടി<br>
അതിധന്യകളുഡുകന്യകൾ മണിവീണകൾ മീട്ടി<br>
അപ്സരരമണികൾ കൈമണികൾ കൊട്ടി<br>
വൃന്ദാവനമുരളീരവപശ്ചാത്തലമൊന്നിൽ<br>
സ്പന്ദിക്കുമാമധുരസ്വരവീചികൾ തന്നിൽ<br>
താളം നിരനിരയായ് നുരയിട്ടിട്ടു തങ്ങി<br>
താമരത്താരുകൾപോൽ തത്തീ ലയഭംഗി<br>
സതതസുഖസുലഭതതൻ നിറപറവച്ചു<br>
ഋതുശോഭകൾ നിൻമുന്നിൽ താലം പിടിച്ചു<br>
തങ്കത്തരിവളയിളകി നിൻപിന്നിൽ തരളിതകൾ<br>
സങ്കൽപസുഷമകൾ ചാമരം വീശി<br>
സുരഭിലമൃഗമദതിലകിത ഫാലം<br>
സുമസമ സുലളിത മൃദുലകപോലം<br>
നളിനദല മോഹന നയനവിലാസം<br>
നവകുന്ദസുമസുന്ദര വരമന്ദഹാസം<br>
ഘനനീല വിപിനസമാന സുകേശം<br>
കുനുകുന്തളവലയാങ്കിത കർണ്ണാന്തികദേശം<br>
മണികനക ഭൂഷിത ലളിതഗളനാളം<br>
മമമുന്നിലെന്തൊരു സൌന്ദര്യമേളം<br>
മുനിമാരും നുകരാത്ത സുഖചക്രവാളം<br>
ഉണരുന്നു പുളകിതം മമജീവനാളം<br>
ഇടവിടാതടവികളും ഗുഹകളും ശ്രുതികൊട്ടിയ<br>
ജടതൻ ജ്വരജൽപനമയമായ മായ<br>
മറയുന്നു വിരിയുന്നൂ മമജീവൻ തന്നിൽ<br>
മലരുകൾ മലയാളകവിതേ, നിൻമുന്നിൽ<br>
നിർനിമേഷാക്ഷനായ് നിൽപതഹോ ഞാനിദം<br>
നിൻ നർത്തനമെന്തത്ഭുത മന്ത്രവാദം<br>
കണ്ടുനിൻ കൺകോണുകളുലയവേ കരിവരി-<br>
വണ്ടലയും ചെണ്ടുലയും വനികകൾ ഞാൻ<br>
ലളിതേനിൻ കൈവിരലുകളിളകവേ കണ്ടു ഞാൻ<br>
കിളിപാറും മരതകമരനിരകൾ<br>
കനകോജ്ജ്വല ദീപശിഖാ രേഖാവലിയാലെ<br>
കമനീയ കലാദേവത കണിവച്ചതുപോലെ<br>
കവരുന്നു കവിതേ തവനൃത്തരംഗം<br>
കാപാലികനെങ്കിലും എന്നന്തരംഗം<br>
തവചരണ ചലനകൃത രണിതരസരംഗണം<br>
തന്നോരനുഭൂതിതൻ ലയനവിമാനം<br>
എന്നെ പലദിക്കിലുമെത്തിപ്പൂ ഞാനൊരു<br>
പൊന്നോണപ്പുലരിയായ് പരിലസിപ്പൂ<br>
കരകമലദലയുഗള മൃദുമൃദുലചലനങ്ങൾ<br>
കാണിച്ചസൂക്ഷ്മലോകാന്തരങ്ങൾ<br>
പലതും കടന്നുകടന്നു ഞാൻ പോയി<br>
പരിധൃത പരിണതപരിവേഷനായി<br>
ജന്മം ഞാൻ കണ്ടു ഞാൻ നിർവൃതി കൊണ്ടു<br>
ജന്മാന്തരങ്ങളിലെ സുകൃതാമൃതമുണ്ടു<br>
ആയിരം സ്വർഗ്ഗങ്ങൾ സ്വപ്നവുമായെത്തി<br>
മായികേ നീ നിൻ നടനം നടത്തി<br>
പുഞ്ചിരി പെയ്തുപെയ്താടു നീ ലളിതേ<br>
തുഞ്ചന്റെ തത്തയെ കൊഞ്ചിച്ച കവിതേ<br>
അഞ്ചിക്കുഴഞ്ഞഴിഞ്ഞാടു ഗുണമിളിതേ<br>
കുഞ്ചന്റെ തുള്ളലിൽ മണികൊട്ടിയ കവിതേ<br>
പലമാതിരി പലഭാഷകൾ പലഭൂഷകൾ കെട്ടി<br>
പാടിയുമാടിയും പലചേഷ്ടകൾ കാട്ടി<br>
വിഭ്രമവിഷവിത്തുവിതക്കിലും ഹൃദിമേ<br>
വിസ്മരിക്കില്ല ഞാൻ നിന്നെ സുരസുഷമേ<br>
തവതലമുടിയിൽനിന്നൊരുനാരുപോരും<br>
തരികെന്നെത്തഴുകട്ടെ പെരുമയും പേരും<br>
പോവുന്നൊ നിൻ നൃത്തം നിർത്തി നീ ദേവീ<br>
പോവല്ലെ പോവല്ലെ പോവല്ലെ ദേവീ<br>
<br>
20-4-1946</p>
-<b>കാവ്യനര്‍ത്തകി (ചങ്ങമ്പുഴ)</b>
</div>
  </body>
</html>
